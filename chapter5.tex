%----------------------------------------------------------------------------
\chapter{Megvalósítás I.}\label{sect:megvalositas_1}
%----------------------------------------------------------------------------

Megismerkedve a szükséges elméleti alapokkal, valamint kiválasztva a felhasználandó szoftveres és hardveres technológiákat, elkezdhettem a tekintetkövetés megvalósítását. A rendszer fejlesztésének első fázisában nem kezdtem bele rögtön komoly architektúra vagy grafikus felhasználói felület tervezésébe. Mielőtt ugyanis ezekre sor kerülhet, fontos döntések meghozatalára, alap algoritmusok fejlesztésére, majd a helyes működés igazolására van szükség. Ezekről a döntésekről, algoritmusokról és validációról szól dolgozatom \sectref{megvalositas_1} fejezete.

\bigskip

A fejezet \sectref{modsz_osszehasonlitas} szakaszában arra keresem a választ, hogy \sectref{elmeleti_alapok} fejezetben ismertetett módszerek közül melyikkel lehetséges a leginkább pontos és robusztus pupillakövetés megvalósítása. A kiválasztott módszerre alapozva a feldolgozási folyamat részeként két, önmagában is fontos algoritmus kifejlesztésére volt szükség: a \sectref{pupillakov} szakaszban a pupillakövetési, míg  a \sectref{kalibracio} szakaszban a kalibrációs algoritmus részletes bemutatását találhatja az olvasó. Az implementáció első részének lezárása előtt, az \sectref{validacio} szakasz a követés validációjáról szól, az \sectref{demonstracio} szakaszban pedig gyakorlati problémákon mutatom be a rendszer működőképességét.

%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,
\section{Módszerek összehasonlítása}\label{sect:modsz_osszehasonlitas}
%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,

A \sectref{elmeleti_alapok} fejezetben három módszer elméletét mutattam be, amelyekkel lehetséges a pupilla felismerése a kameraképen, ami az optikai elvű tekintetkövetés alapjául szolgál. Mindhárom követési elvet kipróbáltam működés közben, ebben a szakaszban a módszerek előnyeit és hátrányait foglalom össze.

\paragraph{Hough-transzformáció}

A transzformáció bemenetére egy élképet kell juttatnunk, ezt feldolgozva tudja az algoritmus az ismertetett szavazási eljárással megtalálni a legvalószínűbb körök paramétereit a képen. A módszer használata során a következő előnyökkel és hátrányokkal találkoztam.

\medskip

\emph{Előnyök:}

\begin{itemize}
  \item az előfeldolgozási lépések megvalósítása OpenCV környezetben meglehetősen \textbf{egyszerű}
  \item maga a Hough-transzformáció egyetlen függvényhívással (\texttt{cv::HoughCircles}) elvégezhető
\end{itemize}

\emph{Hátrányok:}

\begin{itemize}
  \item a kép masszív pixel-szintű \textbf{előfeldolgozást igényel}, a képet terhelő zajok nagy mértékben hozzájárulhatnak egynél több kör megtalálásához, ezek között nehéz különbséget tenni
  \item a \textbf{módszer sebessége} hagy némi kívánnivalót maga után: minden képkockán feldolgozást végezve a sebesség 6-7 képkocka másodpercenként
  \item a pupilla formája is gyakran gondot okoz a felismerésben, a Hough-transzformáció OpenCV-beli implementációja csak körök keresésére alkalmas
\end{itemize}

\medskip
\paragraph{Objektumdetektálás és -követés}

A Viola--Jones objektumdetektor kipróbálásához jóval nagyobb látószögű objektívet használtam, mint a másik két esetben. A pupillapozíció becsléséhez az OpenCV-ben megtalálható szemrégiókra betanított osztályozót használtam. Az objektumdetektálást csak minden huszadik képkockán végeztem el, a közbülső képkockákon Lucas--Kanade optical flow eljárással követtem az előzőleg felismert pont mozgását.

\medskip

\emph{Előnyök:}

\begin{itemize}
  \item az objektumdetektálás és az optikai áramlás eljárás kettősének felhasználásával a Hough-transzformációhoz képest jelentősen \textbf{jobb feldolgozási sebességet} -- azonos számítógépen átlagosan 15 képkocka másodpercenként -- lehetett elérni
\end{itemize}

\emph{Hátrányok:}

\begin{itemize}
  \item a Viola--Jones objektumdetektor a használt konfigurációban a szemrégió detektálására volt kihegyezve, a pupilla régión belüli pozíciójának meghatározása \textbf{nem elég pontos}
  \item igaz, én most előre betanított osztályozót használtam, de egyéb esetekben az \textbf{osztályozó betanítása} meglehetősen összetett feladat
  \item az objektumdetektálás pozíció-hibáját az optical flow legjobb esetben is továbbviszi, de az újabb detektálási pontig tipikusan még több hiba rakódik a detektált pozícióra
\end{itemize}

\medskip
\paragraph{Blob alapú követés}

A Hough-transzformáció kipróbálása során azt a következtetést tudtam levonni, hogy a pixelszinten végzett előfeldolgozási lépések (pl. bináris morfológia, simítási eljárások) viszik el a szükséges számítási teljesítmény jelentős részét. Minél kevesebb előfeldolgozást kell alkalmazni, annál több kapacitást tudunk a tényleges feldolgozás elvégzésére szánni. Nem is beszélve arról, hogy a kép egészére vonatkozó feldolgozási lépések számításigénye természetesen a kamerakép felbontásának növekedésével együtt növekszik!

\medskip

\emph{Előnyök:}

\begin{itemize}
  \item \textbf{kevés előfeldolgozást} igényel relatíve zajos képen is a pupilla foltja blob-jellemzők szűrésével meghatározható
  \item a kevés előfeldolgozási lépés, valamint a kontúrkeresés gyorsasága miatt ez a módszer nyújtott a \textbf{legjobb sebességet} -- a webkamera maximális 30 képkockás másodpercenkénti frissítését az algoritmus valós időben követni tudta
  \item az algoritmus végén pupillát egy, a pupillakontúrra nagyon jól illeszkedő \textbf{ellipszissel} jellemezhetjük, így nagyon fontos lapultsági, orientációs információkat is kinyerhetünk, ami a tekintetkövetés szempontjából fontos lehet
\end{itemize}

\emph{Hátrányok:}

\begin{itemize}
  \item hátrányként említhető a másik két módszerhez képest \textbf{bonyolultabb implementáció} -- az eljárásból ,,készen'' csak az előfeldolgozási műveletek, valamint a kontúrkeresési eljárás érhető el, a blob-jellemző alapú szűrést egyedileg kell implementálni
\end{itemize}

\medskip

Az \tabref{modsz} táblázatban foglaltam össze a módszerek összehasonlítása során szerzett tapasztalataimat. A táblázat adataiból látható, hogy a leggyorsabb feldolgozást és a legnagyobb pontosságot a három módszer közül a blob-alapú követés nyújtja, ezért a választásom erre esett.

\begin{table}[ht]
	\centering
	\caption{Pupillakövetési módszerek összehasonlítása.} \label{tab:modsz}
	\begin{tabular}{ l | c | c }
	 & pontosság & sebesség \\ \hline \hline
	\textbf{Hough-transzformáció} & zajra érzékeny, csak körök illesztése & $\sim$6-7 FPS \\
	\textbf{objektumdetektálás} & pontatlan & $\sim$15 FPS  \\
	\textbf{blob alapú követés} & pontos ellipszis illesztése & $\sim$30 FPS \\
	\end{tabular}
\end{table}

%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,
\section{Feldolgozási folyamat}\label{sect:feld_folyamat}
%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,

A tekintetkövetés működéséhez szükséges képfeldolgozási illetve számítási folyamat kidolgozása során két fő feladatra kellett robusztus megoldást találnom: a pupilla követésére, valamint a pupilla-pozíció képernyő-pozícióba történő leképezésére. Mindkét feladat önmagában van annyira összetett, hogy érdemes őket kitüntetett figyelemmel kezelni.

A pupillakövetést az előző szakaszban írtaknak megfelelően több módszerrel is teszteltem, a végül kiválasztott blob alapú követési algoritmust azonban szeretném részletesebben is bemutatni a \sectref{pupillakov} szakaszban. A kalibrációt már a stabilan működő pupillakövetésre építettem fel, a felhasznált módszer bemutatására szenteltem dolgozatom \sectref{kalibracio} szakaszát.

%............................................................................
\subsection{Pupillakövetés}\label{sect:pupillakov}
%............................................................................

A pupillakövetés megbízható működéséhez meg kellett találnom azon elemi képfeldolgozási műveletek megfelelő sorrendjét és paraméterezését, amelyekkel lehetővé vált a pupilla azonosítása. A pontos folyamat kialakítása nagyrészt intuíciók alapján, a részmegoldások folyamatos tesztelésével történt.

Az előfeldolgozási műveleteket az OpenCV készen kínálja, azonban a függvények száma és paraméterezési lehetőségei miatt rengeteg alternatíva jöhetett szóba. A szakasz további részében a kiválasztott képfeldolgozási műveleteket szeretném dokumentálni, a folyamat egészének tekintetében lényegtelen részletek mellőzésével. A felhasznált függvények pontos paraméterezése megtalálható az \sectref{parameterezes} függelékben.

\bigskip

A szemrégió képét közvetítő webkamera a gyári orientációjához képest fejjel lefelé került felfüggesztésre. A könnyebben értelmezhető megjelenítés érdekében ezért \emph{első lépésként} \textbf{megtükröztem} a képet a vízszintes középtengely mentén a \texttt{cv::flip} függvény használatával. Jegyezzük meg azonban, hogy ez a lépés csak azért szükséges, hogy a felhasználó számára emészthetőbb, ,,álló'' képet tudjunk megjeleníteni az alkalmazás felületén. A kép tükrözött voltát a feldolgozás során végig figyelembe véve ez a lépés akár el is hagyható!

A pupillakövetés szempontjából a színinformációnak nincs jelentősége, ezért a \emph{második lépés} a kép \textbf{szürkeárnyalatossá konvertálása} a \texttt{cv::cvtColor} metódus használatával.

A \emph{harmadik lépésben} \textbf{hisztogram-kiegyenlítést} végeztem a képen az OpenCV \texttt{cv::equalizeHist} függvénye használatával. A kiegyenlítés eredményeképp a kép minden megvilágítási körülmény között kellően kontrasztos lesz, megkönnyítve ezzel a pupilla detektálását.

\begin{figure}[!ht]
\centering
\includegraphics[width=110mm, keepaspectratio]{figures/eq_thresh.png}
\caption{Hisztogram-kiegyenlítés és küszöbözés}
\label{fig:eq_thresh}
\end{figure}

A szürkeárnyalatos képet ezek után a \emph{negyedik lépésben} \textbf{küszöbözni} kellett, ehhez a \texttt{cv::threshold} függvény használatára volt szükség. A pontos küszöbérték beállítása általában nehéz feladat, minden megvilágításra működő univerzális érték megtalálása pedig sokszor nem is lehetséges. A \sectref{infracam_mod} szakaszban részletezett infra-fényforrás megvalósításával azonban abba a szerencsés helyzetbe kerültem, hogy a külső megvilágítás hatását gyakorlatilag sikerült teljesen kiküszöbölni: a tesztelés során végül meghatározott ideális küszöbérték a verőfényes napsütéstől kezdve a vaksötét szobáig minden esetben megfelelően binarizálja a szürkeárnyalatos képet.

\bigskip

A fenti négy lépés elég a kamerakép előfeldolgozásához, az \emph{ötödik lépéstől} kezdve a tényleges felismerés megvalósítása következhet. Az előző, \sectref{modsz_osszehasonlitas} szakaszban kifejtettem, hogy a feldolgozás sebességét döntően befolyásolja a pixelszinten végzett feldolgozási lépések komplexitása és száma. A előfeldolgozás végén a kép még meglehetősen nagy zajjal terhelt: látható a pupilla viszonylag nagy, ovális foltja, azonban például a szempillák foltja zavaró hatásként jelentkezik.

Sebesség szempontjából azonban sokkal jobban járunk, ha nem is próbáljuk az előfeldolgozási lépések után hátramaradó zajt pixelszintű eljárásokkal kiszűrni (pl. bináris morfológia). Ehelyett az előfeldolgozott képre rögtön ráereszthetünk egy hierarchikus \textbf{kontúrkeresési eljárást} a \texttt{cv::findContours} függvény meghívásával. A további lépések során elegendő a hierarchia legfelső szintjét használnunk: mivel a megtalálni kívánt pupilla konvex, a blobok belsejében található lyukak elhelyezkedése nem szolgál többletinformációval.

\emph{Hatodik lépésben} meg is szabadulhatunk a \textbf{túl kis méretű objektumoktól}, mivel ezek nagy valószínűséggel csak mint zaj vannak jelen a képen. Egy kontúrpontjaival megadott objektum területét a \texttt{cv::contourArea} függvény segítségével határozhatjuk meg, ez alapján már kiszűrhetők a ,,túl kicsi'' objektumok.

A kisméretű zajok eltávolítása után jó eséllyel csak néhány, nagyobb területű blobunk marad, köztük a megtalálni kívánt pupilla. A fennmaradó blobok között jó szűrési feltételként adja magát a blobok \textbf{körkörösségének} vizsgálata. A \emph{hetedik lépésben} ezért a \sectref{blob_analizis} szakaszban ismertetett módon kiszámolom a foltok körkörösségi faktorát, majd ezek közül a legerősebbet kiválasztva nagyon jó százalékban sikerül a pupilla azonosítása.

\begin{figure}[!ht]
\centering
\includegraphics[width=110mm, keepaspectratio]{figures/blob_pupil.png}
\caption{Blobok és a pupilla ellipszise}
\label{fig:blob_pupil}
\end{figure}

Nincs más hátra, mint a \emph{nyolcadik lépésben} \textbf{ellipszist illeszteni} a pupilla kontúrjára, ehhez használható a \texttt{cv::fitEllipse} függvény. A pupillát a ráillesztett ellipszis paramétereivel lehet jellemezni: középpontjával, kis- és nagytengelyének hosszával, valamint nagytengelyének irányszögével.

\bigskip

A pupillakövetésnél gondolni kell azokra az esetekre is, amikor a követés fizikailag nem megvalósítható. Csukott szemnél a követés nyilvánvalóan lehetetlen, de az pislogási reflex okozta anomáliákat jó lenne kiszűrni. A detektálás közben felismerhető, ha egyáltalán nincs értékes pupilla-jelölt a blobok között. Abban az esetben, ha a fent vázolt algoritmus nem találja a pupillát, \textbf{öt egymást követő sikertelen felismerésig} még megtartja az utoljára detektált pupillapozíciót. Ezzel a módszerrel a pislogás okozta rövid kiesések szinte teljesen kiküszöbölhetők, és a valóban csukott szem detektálása is csak néhány századmásodperces késleltetést szenved.

%............................................................................
\subsection{Kalibráció, leképezés}\label{sect:kalibracio}
%............................................................................

A pupillakövetés mellett a másik, összetettebb algoritmus használatát igénylő feladat a \textbf{tekintet kalibrációja} volt, annak érdekében, hogy a kameraképen detektált pupillapozíció és a képernyőn nézett pont között kapcsolatot teremthessek.

A kalibráció során a képernyő négy sarkában rögzítem a pupilla pozícióját, majd minden képkockán ezek között a pontok között interpolálva számítom ki a képernyőn nézett pont koordinátáit.

\bigskip

A klasszikus \textbf{bilineáris interpoláció} estén az egységnégyzet $u = [0, 1]$ és $v = [0, 1]$ koordinátáit szeretnénk egy tetszőleges négyszögbe leképezni.

TODO: interpolacio

A TODO ábrán látható módon definiáljuk a négyszöget $A$, $B$, $C$ és $D$ sarkaival. Belátható, hogy a $P$ pont koordinátáit a következő módon kaphatjuk meg:

\begin{itemize}
  \item $E$ pont lineáris interpolációval adódik $A$ és $B$ között
  \item $F$ pont lineáris interpolációval adódik $C$ és $D$ között
  \item a $P$ pont szintén lineáris interpolációval adódik $E$ és $F$ között
\end{itemize}

A leképezési feladat megoldása során a fenti számítást kell ,,visszafelé'' elvégezni: a sarokpontok (pupillapozíciók a képernyő sarkain mérve) mellett szintén adott $P$ ponthoz (a pupilla aktuális képkockán vett pozíciója) kell meghatározni annak $u$ és $v$ koordinátáit. Az $u$ és $v$ koordináták, valamint a képernyő szélességének és magasságának ($w$ és $h$) ismeretében meghatározhatók az éppen fókuszált pont képernyő-koordinátái, $l$ és $m$.

A felírandó rendszer ugyan nem lineáris, de egyszerűen, analitikusan megoldható. Az $u$ koordináta az

\begin{align}\label{eq:calib_1}
u &= \frac{-b - \sqrt{b^2 - 4 \cdot a \cdot c}}{2 \cdot a}
\end{align}

másodfokú egyenlet megoldásaként számítható, ahol az együtthatókat a következő kifejezések adják meg:

\begin{align}\label{eq:calib_2}
a &= (B_y - A_y) \cdot (C_x - D_x) - (B_x - A_x) \cdot (C_y - D_y) \nonumber \\
b &= (A_y - P_y) \cdot (C_x - D_x) + (B_y - A_y) \cdot (D_x - P_x) - \nonumber \\ 
  & \qquad - (A_x - P_x) \cdot (C_y - D_y) - (B_x - A_x) \cdot (D_y - P_y) \nonumber \\
c &= (A_y - P_y) \cdot (D_x - P_x) - (A_x - P_x) \cdot (D_y - P_y)
\end{align}

Az $u$ koordináta ismeretében már meghatározhatók $E$ és $F$ pontok, a

\begin{align}\label{eq:calib_3}
E &= A + (B-A) \cdot u \nonumber \\
F &= D + (C-D) \cdot u
\end{align}

kifejezések kiszámításával. A hiányzó $v$ koordinátát ezek után a 

\begin{align}\label{eq:calib_4}
v &= (P_x - E_x) / (F_x - E_x)
\end{align}

képlettel határozhatjuk meg. Az egységnégyzetet már csak a megfelelő méretre kell skálázni: az $l$ és $m$ képernyő-koordináták a következő triviális összefüggésekkel számíthatók.

\begin{align}\label{eq:calib_5}
l &= u \cdot w \nonumber \\
m &= v \cdot h
\end{align}

%............................................................................
\section{Validáció}\label{sect:validacio}
%............................................................................

Az alapvető algoritmusok önálló implementációját követően, de még az architektúra kialakítása, valamint a felhasználói felületek fejlesztésének megkezdése előtt szerettem volna igazolni, hogy a kifejlesztett pupillakövetési módszer valóban alkalmas a rá szabott feladat elvégzésére.

A validáció során méréseket végeztem a pupillakövető algoritmussal: a kijelző teljes területén sorban egy adott oldalhosszúságú négyzetháló pontjaira fókuszálva vettem fel a felismert ellipszisek paramétereit. A méréseket egy 1280$\times$1024 képpont felbontású monitorral végeztem el, a fej pozícióját álltámasszal rögzítve (a mérési elrendezés pontos paraméterei a \sectref{parameterezes} függelékben megtalálhatóak). A mérés során használt négyzetháló méretét és az ebből adódóan rögzített képpontok számát a \tabref{meresi_pontok} táblázat tartalmazza.

\begin{table}[ht]
	\centering
	\caption{A validáció során rögzített mérések adatai.} \label{tab:meresi_pontok}
	\begin{tabular}{ c | c }
	rács mérete & rögzített pontok száma \\ \hline \hline
	100$\times$100 képpont & 143 db \\
	75$\times$75 képpont & 252 db \\
	50$\times$50 képpont & 546 db \\
	\end{tabular}
\end{table}

Mindhárom rácsméret esetén a rácspontokon balról jobbra, fentről lefelé haladva minden mérési pontban a következő adatokat rögzítettem a tesztpontra és a felismert ellipszisre vonatkozóan:

\begin{itemize}
  \item a tesztpont \textbf{képernyő-koordinátái} -- $T_x$ és $T_y$
  \item az ellipszis \textbf{súlypontjának} pozíciója -- $C_x$ és $C_y$
  \item az ellipszis \textbf{kis- és nagytengelyhossza} -- $k$ és $l$
  \item az ellipszis \textbf{irányszöge} -- $\varphi$
\end{itemize}

\emph{Első lépésként} ábrázoltam a felismert ellipszis súlypontjának (középpontjának) koordinátáit a tesztpont koordinátáinak függvényében. Az eredmény a \figref{calib_coords} ábrán látható, és a többnyire szabályos mintázat megjelenése jó kilátásokkal kecsegtetett a későbbi mérések, valamint a remélhetőleg helyes működés tekintetében is.

\begin{figure}[!ht]
\centering
\includegraphics[width=150mm, keepaspectratio]{figures/calib_coords.png}
\caption{Súlyponti koordináták a tesztpont koordinátáinak függvényében a) 100 b) 75 c) 50 képpontos rácstávolság esetén}
\label{fig:calib_coords}
\end{figure}

A \emph{második lépésben} a volt a célom, hogy meghatározzam, az ellipszis paraméterei közül melyek azok, amelyek a legszignifikánsabban vesznek részt a pupillapozíció és a képernyő-koordináta közötti kapcsolatban. A paraméterek ,,fontossági'' értékeit \textbf{korrelációs együtthatók} számításával vizsgáltam a \tabref{korrel} táblázatban megadott bemenetekkel és eredményekkel. 

\begin{table}[ht]
	\centering
	\caption{Korrelációs együtthatók, $D = \sqrt{T_x^2+T_y^2}$} \label{tab:korrel}
	\begin{tabular}{ l | c | c | c }
	 & \textbf{100$\times$100 & \textbf{75$\times$75} & \textbf{50$\times$50} \\ \hline \hline
	$R(T_x, C_x)$    & 1 & 1 & 1 \\
	$R(T_y, C_y)$    & 1 & 1 & 1 \\
	$R(D, k)$        & 1 & 1 & 1 \\
	$R(D, l)$        & 1 & 1 & 1 \\
	$R(D, \varphi)$  & 1 & 1 & 1 \\
	\end{tabular}
\end{table}

Nem teljesen váratlan módon a legnagyobb korreláció minden esetben az ellipszis súlypontjának koordinátái és a tesztpont koordinátái között mutatkozott. Az együtthatók alapján bátran kijelenthető, hogy lehetséges csak a súlypont koordinátáit felhasználni a leképezés során.

A leképzés továbbfejlesztése esetén a többi paramétert esetleg járulékos információként felhasználva (pl. a szemgolyó középpontjától kifelé haladva a pupillát reprezentáló ellipszis lapultságának mértéke és iránya determinisztikusan változik) a tekintetkövetés pontossága növelhető lehet.

%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,
\section{Demonstráció}\label{sect:demonstracio}
%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,

A számszerűsített validáció mellett -- még mindig csak a lehető legegyszerűbben implementált pupillakövetési és leképezési algoritmusok felhasználásával -- szükségét éreztem annak is, hogy megmutassam: a rendszer maximálisan valós problémák megoldására is alkalmas lehet.

Munkám \sectref{felhasznalas} fejezetében többek között a pszichológiai és a webergonómiai felhasználási lehetőségekről ejtettem szót. A szakaszban további részében lássunk tehát e két témában egy-egy egyszerű kísérletet, a rendszer gyakorlati használhatóságát igazolandó. 

%............................................................................
\subsection{Pszichológiai bemutató}\label{sect:pszicho}
%............................................................................

A rendszer magasabb szintű működését első esetben úgy próbáltam demonstrálni, hogy végrehajtottam Alfred L. Yarbus orosz pszichológus 1967-es tanulmánya egy részletét. A kísérletben a kutatók azt bizonyították be, hogy a tesztalanyoknak előzetesen különböző kérdéseket feltéve, a kérdések jelentősen befolyásolták egy kép részleteinek vizsgálatát ahhoz képest, ha csak ,,szabadon'' nézegették azt. A teszteredményeket összefoglaló kép -- mint az egyik első a témával foglalkozó eredmény -- jól ismert a tekintetkövetéssel foglalkozók körében, ez látható a \figref{yarbus} ábrán.

\begin{figure}[!ht]
\centering
\includegraphics[width=140mm, keepaspectratio]{figures/yarbus.jpg}
\caption{Yarbus '67-es kísérletének eredménye.}
\label{fig:yarbus}
\end{figure}

Látható, hogy a kísérlet végrehajtásához szükség volt a tekintet követésére. Ekkor még a kornak megfelelően nem álltak rendelkezésre kifinomult módszerek: az alanyokat egy meglehetősen kényelmetlen acélszerkezethez rögzítve vizsgálták. A bemutató alkalmazásomban arra kerestem a választ, hogy lehetséges-e hasonló méréseket elvégezni az általam fejlesztett rendszerrel.

\bigskip

Az vizsgálatban résztvevő alanyoknak a következő kérdésekre kellett válaszolniuk a tesztkép (Repin: Váratlan utazó) rövid vizsgálata után. A vizsgálatot minden kérdésben 200 beérkezett érvényes mérési pontig folytattam, ez a felhasznált webkamera, illetve a feldolgozási sebesség mellett nagyjából kérdésenként 15--20 másodpercet vett igénybe.

\begin{enumerate}
 \item szabad nézelődés
 \item ,,Milyen anyagi körülmények között él a család?''
 \item ,,Adja meg az egyes szereplők életkorát!''
 \item ,,Mit csinálhattak a szereplők, mielőtt az utazó betoppant?''
 \item ,,Milyen ruhát viselnek a kép szereplői?''
 \item ,,Próbáljon megjegyezni minél több strukturális részletet (személyek, tárgyak pozíciója)!''
 \item ,,Mennyi ideig lehetett távol az utazó a családtól?''
\end{enumerate}

A kérdésekre nem volt jó, vagy rossz válasz, a kísérlet minden alanynál csak a feladatnak megfelelő figyelmi területek változását vizsgálja. A vizsgálatom eredménye a \figref{eredmeny} ábrán követhető.

\begin{figure}[!ht]
\centering
\includegraphics[width=140mm, keepaspectratio]{figures/yarbus_eredmeny.png}
\caption{Eredmények a saját rendszerrel}
\label{fig:eredmeny}
\end{figure}

Látható -- bár ez nem volt feltétel -- hogy a mérési eredmények ezen alany esetén meglehetősen jól fedik Yarbus tesztalanyának eredményeit. Az viszont mindenképpen kijelenthető, hogy szignifikáns különbség van az ábra első (szabad nézelődés), valamint többi része között.

Természetesen nem tudom, és nem is célom a kísérlet pszichológiai eredményeit értékelni, az viszont a kapott eredményekből leszűrhető, hogy a rendszer hasonló kísérletek elvégzését nagy valószínűséggel támogatja.

%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,
\subsection{Webergonómiai bemutató}\label{sect:web}
%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,

Ahogyan dolgozatom \sectref{felhasznalas} fejezetében már említettem, a tekintet követése a webergonómia területén is fontos kísérletek elvégzésére ad lehetőséget. A rendszer ilyen irányú képességeit demonstrálandó, elkészítettem az pszichológiai kísérlet adatait hőtérképen (heatmap) megjelenítő funkciót is, ennek eredménye egy tesztképre a \figref{heatmap} ábrán látható.

\begin{figure}[!ht]
\centering
\includegraphics[width=100mm, keepaspectratio]{figures/heatmap.jpg}
\caption{Hőtérképes megjelenítés a pszichológiai teszt egy adathalmazára (,,Adja meg a szereplők életkorát!'')}
\label{fig:heatmap}
\end{figure}

A webergonómia terén sokszor az értékes információ nem a tekintet dinamikus változásában keresendő (bár természetesen az is érdekes vizsgálatok tárgya lehet). A teljes vizsgálati periódus alatt aggregált értékek alapján például a kép egyes területeinek ,,érdekességét'' tudjuk meghatározni, 

A hőtérképeken más-más színekkel jelöli a kép egyre érdekesebb régióit. A tesztképen én a legelterjedtebb (valóban hőmérsékleti adatok reprezentálásánál megszokott) megjelenítési módot választottam, azaz egyre ,,forróbb'', pirosabb színnel jelöltem a kép frekventáltan vizsgált területeit.

\bigskip

A tesztképet nézve leszűrhető az eredmény: a rendszerrel viszonylag kevés erőfeszítés árán kinyerhető a nyers tekintetkövetési adatok olyan reprezentációja, amely az aktuális feladat szempontjából a leginkább látványos és hasznos megjelenítést biztosítja.

%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,
\section{Összefoglalás}\label{sect:kiserlet_osszefoglalas}
%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,

A megvalósítás első fázisában -- ahogy a fejezetben olvashattuk -- sikerült lefektetnem a tekintetkövető rendszer alapjait. Választ kaptam a kérdésekre, hogy

\begin{enumerate}[a)]
 \item melyik pupillakövetési módszert célszerű használnom?
 \item milyen módon végezzem a rendszer kalibrációját?
 \item alkalmas-e a rendszer mérések, és kísérletek alapján a kiszabott feladat elvégzésére?
\end{enumerate} 

A pupillakövetési és kalibrációs algoritmusok kidolgozása a fent említett kérdések megválaszolásán kívül sem volt hiábavaló. A tekintetkövetés alapját jelentő módszerek implementációja szinte egy az egyben felhasználható a végleges alkalmazásban.